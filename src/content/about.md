---
title: 'Passione per lo sviluppo web'
pubDate: '2025-02-16'
---

Ciao, sono Davide, se sei giunto qui probabilmente condividi con me la passione per lo sviluppo
web.

Questa passione ce l'ho fin da giovanissimo, ma le varie vicissitudini della vita mi hanno condotto
su altre strade.

Nel 2021 ho deciso che era ora, finalmente, di coltivare questa passione e ho iniziato a studiare, da
autodidatta, HTML, CSS e Javascript.

Ben presto la mia attenzione si è concentrata su
quest'ultimo, il mio primo e, finora, unico linguaggio di programmazione, ed è stato un rapporto
di amore e odio.

Più imparavo, più scoprivo altre cose che non sapevo e che dovevo conoscere: git,
database, API, framework, librerie, per citarne alcune.

I miei studi mi hanno portato a visitare anche lo sviluppo backend, avendo scoperto che potevo usare Javascript,
il linguaggio che già stavo imparando, attraverso un runtime come Node.

È stato entusiasmante scoprire il mondo delle API.

Solo a distanza di qualche anno ho iniziato ad avere un quadro generale del mondo dello sviluppo
web.

In particolare, mi ha coinvolto molto lo studio di alcuni framework/librerie Js come React e
Svelte per poi essere incuriosito da meta-framework come Next.js, Sveltekit e, ultimamente, Astro.

Lo sviluppo web non è mai fermo, anzi, a mio avviso cambia fin troppo velocemente, soprattutto per quanto
riguarda il frontend.

Per questo è importante effettuare delle scelte, soprattutto all'inizio, perchè si rischia di investire tempo nell'imparare qualcosa che nel giro di poco tempo scompare o rimane di nicchia.

A mio avviso, le migliori fonti per studiare lo sviluppo web sono in lingua
inglese e, benchè lo conosca discretamente, è comunque un ostacolo in più per comprendere concetti
tecnici già di per sè, almeno alcuni, complessi.

Da qui l'idea di creare una fonte in italiano
per condividere le informazioni apprese e i miei pensieri su come evolve questo mondo.
